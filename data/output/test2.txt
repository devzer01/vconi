රුසියානු ජාතික ස්ටැනිස්ලාව් පෙට්රොව් (stanislav petrov) රුසියානු හමුදාවේ ක්‍රියාන්විතයේ සිටි සොල්දාදුවෙකි, ඔහු පරමාණු ප්‍රහාර ගැන පෙර දැනුම්දීම් කරන මධ්‍යස්ථානයක තමයි සේවයේ යෙදී සිටියේ. 

1983 සැප්තැම්බර් මස 26 වැනිදා උදෑසන පරිගණක පද්ධතිය ඇමරිකා දෙසින් රුසියාවට ප්‍රහාර කරණ ලද මිසයිල රැසක් ගැන අනතුරු අඟවන්න පටන් ගත්තා. ඔහුට ලැබී ඇති අණ පරිදි මෙම සිද්ධිය වහා ඉහල නිලධාරීන්ට පැවසිය යුතුව තිබුනා. 

නමුත් එම අනතුරු ඇග වීම පරිගණක දෝශයක් යැයි තීරණය කොට ඔහු පරිගණක අංශයට පද්ධතියේ දෝශයක් ඇතිබවට පමණක් දැනුම් දීලා තියනවා. එම අනතුරු ඇඟවීමෙන් මිනිත්තු විසිතුනක් ඉක්ම පසුව කිසිදු ආරංචියක් නොමැති නිසා එම අනතුරු ඇඟවීම ගැන ඔහු ගත් තීරණය නිවැරදි බව ඔහුට හැගී ගොස් තිබෙනවා. 

පසුව කල පරීක්ෂණය කදී සෝවියට් චන්ද්‍රිකා වලාකුළුවලින් පරාවර්තනය වන ආලෝකය අන්තර් මහාද්වීප මිසයිලයක ඇන්ජිම හැටියට වැරදි ලෙස හදුනාගෙන තියනවා කියලා සොයාගෙන තියනවා. 

ඔහු ඇත්තටම පරිගණක පද්ධතිය විශ්වාස කොට අනතුරු ඇඟවීම වාර්තා කළානම් රුසියාව ඇමරිකාවට මිසයිල ප්‍රහාරයක් එල්ල කිරීම කරීමට යෙදෙනවා. එවිට එම මිසයිල එල්ල කිරීම ගැන දැනගත් ඇමරිකාව එයට ප්‍රති ප්‍රහාර දෙනවා. එක තමයි පටන් ගැන්ම වෙන්නෙ. 

එතකොට රටවල් දෙකේ මිත්‍රයෝ එකට හවුල් වෙනවා, ඉතින් 3 වෙනි ලෝක යුදධය හරි ලෝක විනාසය හරි වෙන්න තිබුණු අවස්ථාවක්. මොකද මේ දවස්වල තමයි ඇමරිකාව යි රුසියාව යි දෙන්නට දෙන්නා ලොකු නිහඩ යුද්ධයක යෙදිලා හිටියේ. 

ඉතින් ලගදී ආරංචියක් ලැබිලා තියනවා මේ අවුරුද්දේ (2017) මැයි මාසේ 77 හැවිරිදි වියේ ඔහු මිය ගිහින් කියලා. ඉතින් ලෝක විනාශයක් වළක්වපු පුද්ගලයෙක් හැටියට ඔහු ඉතිහාස පොත්වල සදහන් වෙනවා.

